# Upplýsingatækniskólinn, tölvubraut

Tölvubrautin er fjölmennasta braut Tækniskólans og er leiðandi í kennslu á sviði tölvunar- og kerfisfræði á framhaldsskólastigi. Lögð er áhersla frá byrjun að nemendur nái tökum á forritun og notkun tölvutækni í náminu sínu.

Nám á Tölvubraut spannar breitt svið tölvunar- og kerfisfræði eins og; forritun, hugbúnaðarfræði, kerfisstjórnun, vefþróun, viðmótsþróun, gagnasafnsfræði, mekatronik og leikjagerð.

Námið er skipulagt í samstarfi við Háskólann í Reykjavík og alþjóðulegu tæknifyrirtækjunum Cisco og Network Development Group.

Kennsla er verkefnamiðuð þar sem nemendur fá tækifæri til að vinna að raunverulegum úrlausnum. Hver önn endar svo á verklegum hópverkefnum með skörun faggreina.

#### Að loknu námi

Brautin býr nemendur sérstaklega undir nám í háskóla á sviði tölvunarfræði, vefþróun, tækni- og verkfræði.

Ennfremur eru nemendur vel undirbúnir fyrir próftöku í alþjóðlegum vottunum í upplýsingatækni frá; Cisco, Linux Professional Institute, CompTIA og Microsoft.

Nemendur sem útskrifast af tölvubraut eiga greiða leið í  nám á háskólastigi og eru eftirsóttir starfskraftar í atvinnulífinu.   

#### Skipulag námsins

Tölvubrautin er skipulögð sem þriggja ára (6 annir) 215 eininga námsleið sem lýkur með stúdentsprófi.

#### Inntökuviðmið brautar

Til að hefja nám á tölvubraut þá þarf að hafa lokið námi í gunnskóla með lágmarks einkuninn B í stærðfræði, íslensku og ensku. 

#### Kennslustaðir: 
  Í Hafnarfirði Flatahrauni og í Vörðuskóla Skólavörðuholti
